\unnumberedchapter{Úvod}
% TODO epigraph?

Pri tvorbe efektívnych algoritmov sa najčastejšie zaujímame o časovú zložitosť a prípadne aj pamäťovú zložitosť. To dosahujeme analýzou v takzvanom \emph{RAM} modeli, v ktorom je prístup k dátam v pamäti považovaný za operáciu vykonateľnú v konštantnom čase. V prípadoch, keď pracujeme s veľkým objemom dát, ktoré sú uložené na médiu s veľkou kapacitou ale nízkou prístupovou rýchlosťou, však tento model prestáva vystihovať realitu.

V skutočnosti však nemusí ísť priamo o veľmi veľké objemy dát a pomalé médiá. Rozdiely v prístupových rýchlostiach medzi vyrovnávacou pamäťou na procesore a hlavnou operačnou pamäťou sú dostatočne veľké na to, aby sa nám v praxi oplatilo minimalizovať počet presunov aj medzi nimi. Ich veľkosť je pritom rádovo len niekoľko kilobajtov, čo je častokrát podstatne menej ako objem spracúvaných dát a nemôžeme teda predpokladať, že k týmto pomalým prístupom nedôjde.

Dôležitým faktorom teda môže byť aj počet týchto pamäťových operácií. Tie majú priamy vplyv na výslednú časovú zložitosť, a preto je výhodné minimalizovať množstvo zápisov a čítaní z pomalého úložiska a snažiť sa využívať práve rýchlu vyrovnávaciu pamäť. 

Klasickým prístupom v týchto prípadoch sú takzvané \aware algoritmy, ktoré poznajú presné parametre pamäťového systému pre dosiahnutie požadovanej efektivity. Následkom toho môže byť viazanosť na konkrétny systém či náročnosť a komplikovanosť implementácie. V tejto práci sa budeme venovať \obliv algoritmom a dátovým štruktúram, ktoré tieto parametre nepoznajú, no napriek tomu sú v istých prípadoch asymptoticky rovnako efektívne ako ich \aware ekvivalenty.

Okrem samozrejmej výhody, kedy nám stačí jedna univerzálna implementácia algoritmu pre ľubovolné množstvo rôznych systémov, prinášajú tieto algoritmy aj iné zlepšenia. V takmer každom systéme je pamäť hierarchická -- zložená z viacerých úrovní, pričom každá je väčšia ale pomalšia ako tá predošlá. Pri \aware by pre optimálne využitie každej z úrovní pamäte bolo potrebné poznať parametre každej úrovne, a rekurzívne vnoriť do seba mnoho inštancií, každú optimalizovanú pre jednu úroveň. No v prípade \obliv algoritmov a dátových štruktúr nám stačí jedna inštancia - keďže nevyžaduje poznať parametre žiadnej úrovne, bude rovnako efektívna bez ohľadu na ich hodnoty a teda rovnako efektívna na každej úrovni súčasne.

V tejto práci vysvetľujeme problematiku analýzy počtu pamäťových operácií, popisujeme \obliv pamäťový model, porovnávame ho s \aware modelom a uvádzame prehľad vybraných algoritmov a dátových štruktúr. Pre popísané štruktúry uvádzame analýzu ich správania v \obliv modeli.

Hlavným výsledkom práce je implementácia vizualizácií týchto dátových štruktúr. Vizualizácie sú implementované ako rozšírenie programu {\em Gnarley trees}, ktorý vznikol ako bakalárska práca Jakuba Kováča a neskôr bol rozšírený o ďalšiu funkcionalitu v ročníkových projektoch a bakalárskych prácach. Tento program sme rozšírili o podporu pre simuláciu vyrovnávacej pamäte a pridali sme vizualizácie niekoľkých \obliv dátových štruktúr. Cieľom je umožniť užívateľom experimentovať s týmito štruktúrami, sledovať ich správanie krok po kroku. Tieto kroky sú podrobne vysvetlené, čo uľahčuje porozumeniu ich fungovania. 